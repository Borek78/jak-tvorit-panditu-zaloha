<div id="anchor-dulezita-otazka" markdown="1" >
### Důležitá otázka
</div>

Vytvoření YouTube kanálu jako je Sasana.pl vyžadovalo mnohaleté úsilí mnoha lidí, kteří tvorbě kanálu věnovali buď svůj čas nebo finanční prostředky. Pokud se podaří vytvořit podobný YouTube kanál i v naší zemi, bude to vyžadovat srovnatelné úsilí.<br><br>

Kdokoli, kdo bude mít chuť se na tvorbě YouTube kanálu PANDITA CZ podílet, si pravděpodobně bude klást otázku, která bude podobná této:

<div class="citace" markdown="1">
„Byla by to skvělá věc, kdyby v naší zemi byl takový YouTube kanál. Možná bych se na jeho tvorbě mohl podílet. Co se ale stane s mojí prací, když by někdo ten YouTube kanál smazal? Může ho smazat Dalibor. Může ho smazat YouTube. To se může stát.“
</div>

Jak se tedy vyrovnat s rizikem, že YouTube kanál PANDITA CZ bude jednoho dne smazán nebo bude práce všech dobrovolníků, která je na něm k dispozici, nějakým způsobem znehodnocená? Jinými slovy, můžeme nějakým způsobem zařídit, aby práce všech dobrovolníků a dárců nebyla závislá na mojí osobě a YouTube kanálu PANDITA CZ?

<div id="anchor-dhamma-depozitar" markdown="1" >
### Dhamma depozitář
</div>

Řešením může být zřízení cloudového úložiště, na které by všichni dobrovolníci mohli ukládat svoje překlady. Stejně tak by bylo toto úložiště k dispozici i pro jakékoli zvukové stopy, které můžou vzniknout jak v profesionálních studiích, tak i v domácích podmínkách. Z tohoto úložiště by pak mohl práci všech dobrovlníků jednoduše zálohovat každý člen české buddhistické komunity. <br><br>

Vhodné cloudové úložiště pro tyto účely jsem nemusel hledat dlouho. Úplně postačí [obyčejný Google Disc, který mám k dispozici k jednomu z mých emailových účtu](https://drive.google.com/drive/u/0/my-drive) Do složky DALIBOR PAVLÍK na tomto google disku jsem již uložil titulky k videím Ajahna Brahma. Stejně tak jsou na něm ke stažení k dispozici nahrávky z meditačního kurzu s Visu Teoh. <br><br>

Pro účely těchto stránek budu pro tento google disk používat název Dhamma Google Disk a zkratku DGD.<br><br>

Aby bylo opravdu jisté, že naše práce je dobře zálohováná a – jak doufám – uchovaná pro budoucí generace, poprosil jsem několik přátel Buddhova učení, aby založili svoji vlastní kopii DGD a aby alespoň jednou za rok na svůj DGD zkopírovali vše, co je k dispozici na tom mém DGD. Jejich jména a jejich kopie DGD najdete v příloze této stránky. Kromě toho si naši práci může kdokoli stáhnout a zálohovat na svém počitači či nějakém externím harddisku.
