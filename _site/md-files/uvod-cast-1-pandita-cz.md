

<div id="mili-priznivci"> Milí příznivci Buddhova učení,</div>

tuto stránku jsem začal tvořit pro všechny, kteří se společně se mnou podílejí na tvorbě [YouTube kanálu PANDITA CZ](https://www.youtube.com/channel/UC1IIp3Yo_PaJPsEU9BUk1ew) nebo by se na jeho tvorbě chtěli podílet. Je také pro všechny, kteří uvažují o tom, že by podobný projekt sami založili.

### PANDITA CZ

Mým záměrem je publikovat na PANDITA CZ vzdělávací materiály o théravádovém buddhismu, který čerpá své duchovní kořeny v Tipitace, neboli Pálijském kánonu. Tento typ buddhismu je dominantní v zemích jižní a jihovýchodní Asie (Thajsko, Barma, Kambodža, Laos a Srí Lanka), a proto je také někdy nazýván jako „jižní buddhismus“.<br><br>

Inspiruje mě velmi velmi úspěšný polský [YouTube kanálu Sasana.pl](https://www.youtube.com/user/sasanaPL). Některá videa na tomto kanálu mají ke dni zveřejnění této stránky (30.5.2021) více než jeden milion zobrazení a celý kanál má více než 88 tisíc odběratelů.

### POVOLENÍ

K tvorbě kanálu mám nyní několik povolení.<br><br>

Od Bhante Sujívy a od italského meditačního centra [Centro Meditazione di Pian Dei Ciliegi](https://www.piandeiciliegi.it/en/) mám povolení používat videa Bhante Sujívy. Součástí tohoto povolení je i používat titulky, které k těmto videím vytváří Hanka Haladová.<br><br>

V srpnu 2020 se konal týdenní meditační kurz meditace mettá a vipassaná s [malajským učitelem meditace Visu Teoh.](https://visuteoh.net/) Souhlas s použitím nahrávek z tohoto kurzu mám jak od Visu Teoh, tak o od kolektivu, který se na jejich pořízení podílel: od Ládi Krále, Jirky Pavlíka a Jůlie Honyšové.<br><br>

Od Buddhistické společnosti Západní Austrálie mám povolení používat videa, která jsou k dispozici na [YouTube kanálu Buddhist Society of Western Australie.](https://www.youtube.com/user/BuddhistSocietyWA)<br><br>

Stejně tak mám i dvě povolení od Radana Kučy. Radan vytvořil dabované video Ajahna Brahma Jak být spokojený v přítomnosti. Vytvořil také titulky k videu Meditace je zklidnění, ne koncentrace.

### AJAHN BRAHM ČESKY

Kromě mě má povolení používat videa Buddhistické společnosti Západní Austrálie i Radan Kuča. Radan publikuje svoji práci na [YouTube kanálu Ajahn Brahm česky.](https://www.youtube.com/channel/UCUr-lRBB59mFLyKFhAAbXbg)
