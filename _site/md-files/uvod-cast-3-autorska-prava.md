<div id="anchor-autorsky-zakon" markdown="1">
### AUTORSKÝ ZÁKON
</div>

Na DGD jsem již nahrál titulky, které jsem vytvořil ke třem videím Ajahna Brahma. Možná bude v budoucnoti chtít moje titulky použít někdo další, a to na jiném YouTube kanálu nebo jiné platformě pro sdílení videí. <br><br>

Pokud někdo bude o použití mojí práce uvažovat, může váhat a klást si následující otázku:<br><br>

„Rád bych ty titulky použil. Můžu to ale udělat? Práce všech autorů je v České republice chráněna autorským právem a já nemám povolení ty titulky použít.“<br><br>

Taková obava by určitě byla opodstatněná. [Autorský zákon (zákon č. 121/2000)](https://www.zakonyprolidi.cz/cs/2000-121) chrání práci, kterou autoři vloží do tvroby svého díla. Autorský zákon navíc neumožňuje, aby se tvůrci vzdali všech svých práv ke svému dílu [§11- (4)](https://www.zakonyprolidi.cz/cs/2000-121#p11-4), [§26 - (1)](https://www.zakonyprolidi.cz/cs/2000-121#p26-1) ].<br><br>

Jak tedy tuto situaci řešit?<br><br>

Svých autorských práv se vzdát nemůžu, ale můžu udělit oprávnění (licenci) k používání těchto titulků. Toto oprávnění může být veřejné, neodvolatelné a nevýhradní. Pro udělování tohoto typu oprávnění se běžně používají [tzv. CC licence.](https://www.creativecommons.cz/uvod/) Za podmínek jedné z těchto licencí je publikována i celá Wikipedie.<br><br>

Jednu z těchto CC licencí jsem si vybral a za podmínek této licence jsem zveřejnil i práci, kterou jsem vložil do tvorby titulků k videím Ajahna Brahma. Nyní může tyto titulky kdokoli použít za podmínek, kterou jsou v souboru [Oprávnění k použití za podmínek licence CC Uveďte původ 4.0.](https://drive.google.com/drive/u/0/folders/16nYDrS2RoqtO4ttlh4zDNIQW5lw3t0vA) Tento soubor najdete na DGD ve stejné složce jako soubory s titulky.<br><br>

Použití [licence CC Uveďte původ 4.0.](https://creativecommons.org/licenses/by/4.0/deed.cs) má pro sdílení informací o Buddhově učení mnoho výhod. Více najdete v článku [Význam CC licencí pro předávání Buddhova učení](), který je k dispozici na stránce BLOG.

<div id="anchor-kontakt" markdown="1" >
### KONTAKT
</div>

Tento web i celý projekt PANDITA CZ je na samém počátku.
Stále je velmi nejisté, jestli se mi podaří přispět k tomu, aby českému publiku byl k dispozici populární YouTube kanál o Buddhově učení. Uvítám proto jakékoli dobré nápady, tipy, rady či pomoc.<br><br>

Nějakou dobu budu také ještě hledat optimální znění tohoto webu. Celý tento web je stále ve fázi testování.<br><br>

<div class="pozdrav"> S pozdravem,</div> <br><br>

Dalibor Pavlík<br>
email: cz.pandita@gmail.com<br>
[facebook: Dalibor Pavlik – Borek](https://www.facebook.com/robilad.kilvap)<br>
